Aby obliczyć odległość między podstawą ręki robota i miejscem, w które świeci laser,
musimy znać odległość odcinka między podstawą ręki robota, a początkiem wiązki lasera,
oraz kąt pomiędzy tym odcinkiem, a wiązką lasera. Kiedy znamy te wartości, wystarczy,
że skorzystamy z twierdzenia cosinusów, aby znaleźć brakujący bok naszego trójkąta,
którym jest właśnie szukana odległość z = pierwiastek z (a^2 + b^2 – 2ab * cos(alpha)),
gdzie a i b to kolejno odległość między podstawą ręki robota i początkiem wiązki lasera,
oraz długość wiązki lasera, odczytana przez sensor. Alpha to kąt między a i b.

Niestety, w powyższym równaniu, znamy jedynie długość wiązki lasera. Musimy znaleźć odległość podstawy ręki robota,
a początkiem wiązki lasera, oraz kąt alpha. Na szczęście znamy również długości poszczególnych części ręki robota
i kąty między nimi zawarte. Należy teraz znaleźć współrzędne kolejnych złączeń części robota. Aby to zrobić,
robimy następujące czynności:
    1.	Jako lokalny początek układu współrzędnych traktujemy współrzędne poprzedniego złączenia części ręki robota.
        Jako pierwszy początek układu potraktujemy podstawę robota.
    2.	Współrzędne x i y szukanego złączenia części ręki obliczamy ze wzorów:
        a.	x = a * cos(beta);
        b.	y = a * sin(beta),
        gdzie a jest długością danej części robota, a beta jest kątem między odcinkiem a, a osią X.
    3.	Przechodzimy do kolejnej części robota

W punkcie 2. jeśli jako początek układu traktujemy złączenie części inne niż podstawa
– od aktualnego kąta beta odejmujemy kąt beta z poprzedniej iteracji.

Na sam koniec, aby obliczyć kąt alpha, należy skorzystać z twierdzenia cosinusów,
aby obliczyć kąt między odcinkiem a, a odcinkiem określonym przez ostatnią część ręki robota.
Do tego kąta należy dodać 90 stopni, jeśli założymy że laser jest sztywno włożony
w ostatnią część ręki robota, oraz jest nachylony właśnie o 90 stopni.

Tak oto obliczyliśmy potrzebne nam wartości, które można podstawić do wzoru zaproponowanego przeze mnie na początku.
